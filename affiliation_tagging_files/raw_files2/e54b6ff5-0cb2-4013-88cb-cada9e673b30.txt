###AuthorName=
###AuthorTitle=
###Affiliation=
###Position=
##############################
דילוג לתוכן העיקרי
ניגודיות צבעים גבוהה
המחלקה לגאוגרפיה
הפקולטה למדעי החברה
  ENG  
טופס חיפוש
חיפוש
אודות המחלקה
סגל המחלקה
מידע למתעניינים
מידע לסטודנט
פעילות מחקרית
סמינרים כנסים ואירועים
בוגרים
לוח מודעות
גלריה
צור קשר
לתלמידי תואר ראשון
החטיבה לגאואינפורמטיקה
•
•
•
•
•
•
•
•
•
יוני 2017
«
»
א ב ג ד ה ו ש
        1
  2
  3
  4
  5
  6
  7
  8
  9
  10
  11
  12
  13
  14
  15
  16
  17
  18
  19
  20
  21
  22
  23
  24
  25
  26
  27
  28
  29
  30
    אירועים קרובים
בואו להשתתף באירוע הסיום השנתי "רואים תכנון"
ד', 21/06/2017 - 10:15 עד 12:00


למה גאוגרפיה?
הגאוגרפיה היא מדע העוסק בחקר המרחב, הדגמים והתהליכים הפיזיים והאנושיים המתחוללים על פני כדה"א. לימודי הגיאוגרפיה עוסקים בגידול עירוני מואץ, בתהליכי גלובליזציה המתנגשים עם תרבויות מקומיות, בהתמודדות עם בעיות איכות הסביבה וזיהום אוויר, בהתחממות כדה"א ובתמורות האקלימיות הנובעות מכך, בלחץ הגובר על משאבי הטבע, בכוחות המעצבים את פני כדה"א, במחזור ההידרולוגי ובנופי ארץ ישראל בעבר ובהווה.

לימודי הגאוגרפיה באוניברסיטה העברית מקנים לסטודנטים ראייה רחבה ואינטגרטיבית של תהליכים אנושיים וסביבתיים המתרחשים על פני כדור הארץ. הלימודים בחוג מקיפים נושאים של גאוגרפיה עירונית וכלכלית, היסטורית-תרבותית, פיזית וסביבתית, תחבורה ותיירות, כרטוגרפיה, חישה מרחוק וגאואינפורמטיקה. הכשרה במקצוע הגאוגרפיה עשויה לפתוח הזדמנויות מגוונות לתעסוקה, כגון תכנון עירוני ואזורי, ניהול ומדיניות משאבי טבע וסביבה, גאואינפורמטיקה, תחבורה, קהילה, חינוך ועוד.

במה עוסקת הגאוגרפיה? בשנים האחרונות חשיבותה של הגאוגרפיה כתחום דעת מדעי והביקוש לידע גאוגרפי בתחום היישומי גדלו לאין שיעור כתוצאה ממספר תהליכים מרכזיים: עליית המודעות לבעיות סביבתיות כתוצאה מפעילות האדם ועלייה בסיכונים הנובעים מאסונות טבע עקב גידול באוכלוסיה האנושית, התעצמות תהליכי גלובליזציה ושינויים פוליטיים ברמה העולמית, האזורית והמקומית, ועליית חשיבותה של מהפכת המידע והתפתחות טכנולוגיות המידע. שינויים אלה הביאו לתמורות מהותיות בחיים האנושיים ויוצרים אפשרויות חדשות והזדמנויות מגוונות בתחומי המחקר, ההוראה והתעסוקה.

הלימודים במחלקה: לימודי הגאוגרפיה באוניברסיטה משלבים בין הרצאות בכיתות ועבודה בקבוצות מחקר, בקליניקות ובמעבדות גאואינפורמטיקה, מחנות מחקר וסיורים לימודיים בארץ ובעולם.
הלימודים כוללים לימודי חובה ולימודי בחירה בנושאים מגוונים. השנה הראשונה מוקדשת בעיקרה ללימודי המבואות ובשנתיים הנוספות נהנים תלמידנו מלימודי בחירה מרובים. החל משנה השניה מוצעת האפשרות ללמוד גם לימודי גאואינפורמטיקה המקנים לתלמידים ידע תיאורטי, מדעי ויישומי בתחום המידע הגאוגרפי ובשיטות חישוביות חדשניות.
 
  חדשות
יוני 19, 2017
סיור ג"ג כלכלית
 בכל שנה יוצאים תלמידי הקורס בגאוגרפיה של פעילות כלכלית לסיורים שמטרתם להכיר את "העושים במלאכה", בעיקר ברשויות המקומיות, וללמוד על אתגרי הניהול המוניציפלי, התכנון, מיקום פעילויות כלכליות וההשלכות על החוסן התקציבי של הרשויות המקומיות ועל איכות החיים של תושביהן.

לכל התמונות מהסיור לחצו כאן

השנה קיימנו שלושה סיורים.
בסיור הראשון  למועצה המקומית ירכא התוודענו לפיתוח העסקי רחב ההיקף המאפיין את היישוב, מאז ההתחלות בתעשייה – מפעלי מתכת קדמני – ועד הפיכתו של היישוב לאחד ממוקדי המסחר המרכזיים בצפון הארץ. פיתוח זה נשען על יוזמה מקומית של תושבי ירכא.
הסיור השני כלל את העיר החדשה חריש ואת המועצה האזורית מנשה העוטפת אותו.
המועצה המקומית חריש מתמודדת עם אתגרים שיביא האכלוס המהיר של העיר החדשה. אלה כוללים גירעון תקציבי מבני גדול, בעיות נגישות תחבורתית וחניה, ואתגרי בניית קהילה חדשה בתנאים של אי ודאות לגבי מאפייני המשתקעים.
המועצה האזורית מנשה מדגימה את אתגרי הניהול והפיתוח של המועצות האזוריות, ובהן המרחקים הגדולים, הגיוון היישובי, כולל שילוב ופיתוח היישובים הערבים הכלולים במועצה, האתגר הכלכלי-התקציבי ואתגר הממשק עם העיר החדשה חריש.
הסיור השלישי כלל את עיריית שדרות ואת המועצה האזורית חוף אשקלון.
שדרות עוברת תנופת פיתוח לאחר למעלה מעשור של מתח ביטחוני: בניה רחבת היקף, שדרוג של התשתיות הציבוריות ואתגר התקציב המוניציפלי. נפגש עמנו ראש העיר אלון דוידי, איש הגרעין התורני, והוביל את הסיור יניב פרץ, בן משפחה ותיקה ביישוב.
המועצה האזורית חוף אשקלון התמודדה בתקופה זו עם אתגר קליטת מפוני גוש קטיף ועם מתן שירותים מוניציפליים בתנאים של בסיס מס לא מספק בגלל מחסור בשימושי קרקע עסקיים. ארח אותנו ראש המועצה יאיר פרג'ון שייסד קודם לכן את בית ספר שדה שקמים באזור ניצנים ועמד בראשו 25 שנים.
  יוני 19, 2017
ברכות לשלי עמיר !
ברכות לשלי עמיר שקבלה אתמול (18.6) פרס עובד מצטיין של האוניברסיטה.
  קרא עוד

  Subscribe
© כל הזכויות שמורות לאוניברסיטה העברית בירושלים
מועד עדכון אחרון: ב', 19/06/2017 - 12:41
תנאי שימוש
Admin Login